# VP_Project_Starbucks_Menu

**Објаснување на проблемот**

Целта на оваа проектна задача е да прикажеме симулација на Drive Thru мени, конкретно менито на Starbucks. За да корисничкото искуство биде што поблиску до реалното искуство со ваков тип на нарачување, се послуживме со пример слики од корисничките интерфејси на мобилните апликации на Starbucks како и конкретни Drive Thru менија.

**Решение на проблемот**

Апликацијата започнува со иницијален прозорец во кој се прикажани сите типови на храна и пијалоци кои може да се нарачаат од менито. Бидејќи симулираме мени на допир, со клик на секоја од сликите се отвара нов прозорец со детално мени кое ги содржи сите понудени производи од одбраната категорија. 

Од десната страна на иницијалниот прозорец се наоѓа една listBox која цело време се ажурира со новододадените ставки за нарачување, кои може да бидат од било која категорија. Паралелно со ажурирањето на листата се ажурира и textbox полето кое се наоѓа под оваа листа и во тоа поле е запишана која е до сега вкупната цена која клиентот ќе мора да ја плати. Дополнително доколкуклиентот се предомисли со клик на копчето Remove, лесно се отстранува селектираната ставка од листата, а со тоа се ажурира и textbox полето.

![alt tag](https://github.com/anaangelova/VP_Proekt_Starbucks_Menu/blob/master/initialView.png?raw=true)

*слика 1 - Иницијален поглед*

![alt tag](https://github.com/anaangelova/VP_Proekt_Starbucks_Menu/blob/master/hotCoffeesView.png?raw=true)

*слика 2 - Пример детално мени за категоријата Hot Coffees*

![alt tag](https://github.com/anaangelova/VP_Proekt_Starbucks_Menu/blob/master/totalO.png?raw=true)

*слика 3 - Состојбата на groupBox-от откако клиентот има направено нарачка*

Откако ќе заврши со нарачување, клиентот треба да кликне на копчето PAY NOW кое ќе предизвика отварање на нова форма во која ќе му бидат понудени 2 опции за плаќање: кеш или со картичка. Доколку заклучиме дека самата машина на која се наоѓа софтверот за Drive Thru Menu прифаќа вистински пари, можеме преку симулација ова да го прикажеме, така што наместо физички да става пари во машината, клиентот запишува во едно textbox поле со колку кеш ќе плаќа и доколку таа количина на пари е доволна да го покрие вкупниот износ, на екран се прикажува колку кусур треба да очекува да му биде вратено и соодветно му се овозможува клик на копчето ОК, а тоа означува крај на нарачката. Од друга страна, доколку внесениот кеш не е доволен, на клиентот нема да му биде  дозволено да ја заврши нарачката туку ќе биде известен дека внесената сума не е доволна.

![alt tag](https://github.com/anaangelova/VP_Proekt_Starbucks_Menu/blob/master/payment.png?raw=true)

*слика 4 - Клиентот пробува да плати со помалку кеш одшто е потребно*

![alt tag](https://github.com/anaangelova/VP_Proekt_Starbucks_Menu/blob/master/paymentOK.png?raw=true)

*слика 5 - Плаќањето со кеш е во ред*

Плаќањето исто така може да се изврши и со кредитна картичка и за тој начин на плаќање постојат соодветни валидации за тоа дали внесениот број за кредитна картичка има точно 16 бројки и дали CVV има точно 3 бројки. Валидацијата за овие услови е имплементирана преку errorProviders.


Како почетна и основна класа е класата Order, во која се чуваат неколку податочни структури како име на производот, неговата цена, количината во која се нарачува и доколку производот е пијалок, која е нарачаната големина. Во оваа класа има едноставно преоптоварување на методот ToString(), за подоцна прикажување на деталите за секоја нарачана ставка во било кој дел од апликацијата. Во секоја друга класа, се чува листа од типот Order за да може пред се да се искористи соодветно преоптоварениот ToString() метод.

![alt tag](https://github.com/anaangelova/VP_Proekt_Starbucks_Menu/blob/master/orderClass.png?raw=true)

*слика 6 - Основната класа Order*

Ќе дадеме објаснување за  уште една класа т.е. форма а тоа е HotCoffees, којашто се однесува на подменито за Hot Coffees, кое што се отвара кога ќе се кликне на соодветната слика.

Како што веќе напоменавме, класата содржи листа од типот Order и во самиот конструктор, оваа листа е неопходно да се иницијализира, а исто така и индексот на сите три comboBoxes се поставува да биде на првиот елемент, т.е default големината за секое кафе да биде Tall. Откако клиентот ќе одбере која големина и колку сака од одредено кафе треба да притисне на копчето Add Order, а такви ги има 3, по едно за секој тип на кафе. Со клик на соодветното копче се јавува MessageBox која служи за да го извести клиентот дека успешно нарачал одреден тип на кафе, со одредена големина и одредена количина.

Добро е да се напомене дека со секоја промена на големината на кафето, автоматски се менува и цената за соодветното кафе.

Доколку клиентот нарачува Latte, неопходно е да одбере вкус, инаку нарачката нема да биде процесирана.

![alt tag](https://github.com/anaangelova/VP_Proekt_Starbucks_Menu/blob/master/orderLatte.png?raw=true)

*слика 7 - Нарачка на кафе Latte*

Откако клиентот ќе заврши со нарачување од категоријата Hot Coffees потребно е да притисне на копчето Finish, и со самиот клик сите направени нарачки се сместуваат во листата од иницијалната форма, запишани во соодветен формат, на начин како што беше преоптоварен методот ToString() од класата Order и исто така се ажурира и вкупната цена на целосната нарачка.

Целиот код за оваа класа може да се погледне на следниот линк:
https://github.com/anaangelova/VP_Proekt_Starbucks_Menu/blob/master/HotCoffees.cs
