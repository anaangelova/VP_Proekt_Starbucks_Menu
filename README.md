# VP_Proekt_Starbucks_Menu

Целта на оваа проектна задача е да прикажеме симулација на Drive Thru мени, конкретно менито на Starbucks. За да корисничкото искуство биде што поблиску до реалното искуство со ваков тип на нарачување, се послуживме со пример слики од корисничките интерфејси на мобилните апликации на Starbucks како и конкретни Drive Thru менија.


Апликацијата започнува со иницијален прозорец во кој се прикажани сите типови на храна и пијалоци кои може да се нарачаат од менито. Бидејќи симулираме мени на допир, со клик на секоја од сликите се отвара нов прозорец со детално мени кое ги содржи сите понудени производи од одбраната категорија. 

Од десната страна на иницијалниот прозорец се наоѓа една listBox која цело време се ажурира со новододадените ставки за нарачување, кои може да бидат од било која категорија. Паралелно со ажурирањето на листата се ажурира и textbox полето кое се наоѓа под оваа листа и во тоа поле е запишана која е до сега вкупната цена која корисникот ќе мора да ја плати. Дополнително доколку корисникот се предомисли со клик на копчето Remove, лесно се отстранува селектираната ставка од листата, а со тоа се ажурира и textbox полето.

Откако ќе заврши со нарачување, корисникот треба да кликне на копчето PAY NOW кое ќе предизвика отварање на нова форма во која ќе му бидат понудени 2 опции за плаќање: кеш или со картичка. Доколку заклучиме дека самата машина на која се наоѓа софтверот за Drive Thru Menu прифаќа вистински пари, можеме преку симулација ова да го прикажеме, така што наместо физички да става пари во машината, корисникот запишува во едно textbox поле со колку кеш ќе плаќа и доколку таа количина на пари е доволна да го покрие вкупниот износ, на екран се прикажува колку кусур треба да очекува да му биде вратено и соодветно му се овозможува клик на копчето ОК, а тоа означува крај на нарачката. Од друга страна, доколку внесениот кеш не е доволен, на корисникот нема да му биде  дозволено да ја заврши нарачката туку ќе биде известен дека внесената сума не е доволна.

Како почетна и основна класа е класата Order, во која се чуваат неколку податочни структури како име на производот, неговата цена, количината во која се нарачува и доколку производот е пијалок, која е нарачаната големина. Во оваа класа има едноставно преоптоварување на методот ToString(), за подоцна прикажување на деталите за секоја нарачана ставка во било кој дел од апликацијата. Во секоја друга класа, се чува листа од типот Order за да може пред се да се искористи соодветно преоптоварениот ToString() метод.



